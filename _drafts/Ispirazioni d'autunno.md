---
layout: post
tags: []
immagini: []

---
E’ ormai da tempo che non si parla più de LA stagione dei matrimoni perché molte coppie dirigono il loro interesse ai mesi più freschi dell’anno.

Questo in tempi precedenti era dovuto a considerazioni che tenevano conto di esigenze pratiche come, per esempio, una maggiore facilità nel prendere congedi dal lavoro.

Ma per chi, come noi, è un addetto del settore era chiaro che si stava profilando l’affacciarsi di una vera e propria nuova tendenza.

In un periodo, assolutamente particolare, come quello che stiamo vivendo il trend è diventato più che altro una necessità dovuta all’emergenza sanitaria che ha coinvolto il nostro mondo.

Sono molte le coppie che si sono trovate a dover rinviare di qualche mese la loro cerimonia.

Ma mai necessità si è rivelata più ricca di opportunità.

Voi direte: quali??

Complici le atmosfere delle più moderne principesse (per le spose più fiabesche) e i costi più accessibili per location e ristoranti (per le spose più attente al portafogli), la stagione fresca è ormai definitivamente indicata come la FRONTIERA GLAMOUR dei matrimoni.

D’altro canto, provate voi a trovare difetti ad un matrimonio autunnale, ai suoi colori caldi, ai suoi profumi così intensi o ai paesaggi invernali, così suggestivi, a far da sfondo alle foto.

Per non parlare della serata più lunga dell’anno: la notte di San Silvestro si presta particolarmente a far diventare il vostro matrimonio un vero e proprio spettacolo!

Nemmeno il tempo e il timore della pioggia tengono più banco ormai; i cambiamenti climatici degli ultimi anni consentono agli sposi che amano la stagione più fresca di godersi la loro giornata a pieno grazie a temperature che potrebbero tranquillamente presentarsi piuttosto miti.

Noi di Gaggioli Sposi come intercettatori di nuove tendenze non possiamo certo che tenere il passo di questi nuovi tempi.

Nella galleria trovate solo un assaggio della nostra proposta di abiti dove le spalle sono vestite da sensualissimi effetti tattoo.

Tessuti importanti, strutture sartoriali che vestono le spalle senza coprirle, scollature rese importanti da pizzi dal sapore antico.

L’infinito assortimento degli accessori più caldi quali cappe, stole, bolero in pelliccia ecologica o morbida lana mohair regala alle spose la possibilità di un’eleganza senza tempo.

…per un matrimonio che “scalda” i cuori…